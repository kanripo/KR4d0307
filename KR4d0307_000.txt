# -*- mode: mandoku-view; -*-
#+TITLE: 方泉詩集
#+DATE: 2015-08-25 00:03:43.759039
#+PROPERTY: ID KR4d0307
#+PROPERTY: BASEEDITION WYG    
#+PROPERTY: JUAN 提要
<pb:KR4d0307_WYG_000-1a>¶
欽定四庫全書　　　　集部四¶
　方泉詩集　　　　　　别集類三(宋/)¶
　　提要¶
　　　　(臣/)等謹案方泉詩集四巻宋周文璞撰文璞¶
　　　　字晉仙號方泉又號山楹陽榖人與姜夔葛¶
　　　　天民韓淲諸人同時集凡賦一巻詩三巻張¶
　　　　端義貴耳集極稱其灌口二郎歌聽歐陽琴¶
　　　　行金銅塔歌以為不减賀白然文璞古體長¶
<pb:KR4d0307_WYG_000-1b>¶
　　　　篇微病頽唐不出當時門徑端義擬以青蓮¶
　　　　昌谷未免不倫至於古體短章近體小詩固¶
　　　　可肩随於白石無懐澗泉諸集之間宜其迭¶
　　　　相唱和也端義所稱灌口二郎歌集無此題¶
　　　　惟四巻之首有瞿塘神君歌觀其詞意殆即¶
　　　　所謂灌口二郎歌以名不雅馴改題歟乾隆¶
　　　　四十六年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4d0307_WYG_000-2a>¶
　　　　　　　　　總　校　官　(臣/)　陸　費　墀¶
